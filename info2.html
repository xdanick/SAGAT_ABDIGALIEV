<meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>

</head>
<body>

    <style>

        body{

            background-color: #cca55d;
            padding: 40px 100px 40px;
            
            
        }
        p{
            font-size: 20px;
            font-family: Cambria, Cochin, Georgia, Times, 'Times New Roman', serif;
            color: black;
            text-align: center;
            
        }

        div{
            background-color: white;
            padding: 30px;
            border: none;
            border-radius: 20px;
        }
    </style>
    
<diV>
<p>Кейіптеу – әртүрлі жануарларды, табиғат құбылыстарын немесе жансыз нәрселерді адам кейпіне келтіріп суреттейтін көркемдік тәсіл. Абайдың Лермонтовтан тәржімалаған «Теректің сыйы» өлеңіндегі бейнелеу тәсілі – кейіптеулер. 
    Кәрі Каспий қаракөк көзін ашты,
    Жылы жүзбен Терекке амандасты.
    Жыбыр қағып, қозғалып, сылқ-сылқ күліп,
    Қатынды алды, қитықсыз араласты. 
    Қаталдық, қулық, әдемілік, мейірімділік, қуаныш секілді абстрактілі ұғымдарды дәл осы қалпында түсінуге болғанмен, қолмен ұстап, көзбен көру қиын. Сағат Әбдуғалиевтің өлеңдерін оқып отырғанда, қарапайым заттар, көріністер мол сырға ие болып, жан бітіп, адамның өзімен тілдескендей әсер қалдырады.
    Сағаттың өлеңдері тұнған кейіптеу. Сағат табиғат құбылыстарын адамша қимылға көшіріп, әр туындысында өлеңнен көрініс қоя біледі. Осындай табиғатты қатыстырып, не қуанта, не қайғырта суреттеген  жерлер оқырманды елітеді.  Әсіресе, таң, аспан, сағым, жаңбыр, күн, найзағай, аймақ, өзен, көл тұтастықта әдемі суреттер құрай жөнеледі: жүрегімнен жыр самалы қақты леп, ақжолтай армандардың тасын құйып, сүйейтін қолтығымнан сені ойладым, тағдырым түксигенде теріс қарап, мұндарлықтың тазалап мыс тегешін, жүректегі көп жараның қотырын, бәрің үшін өлеңменен сүртем мен, тоғышарлық кір қылып жағамды үйме, қарап жүріп қадалды табанға ине, жазира таңда ояттың, ақын жанын тербеген тәтті вальс, бидайықтар бұрымын сәнді айырып, дилы қырдың дидары қандай ұлық, көкжиекті кешкісін бояған нұр, дөңгеленіп бара жатқан дариға аспан, көкіректе кісінеген барша құлын,қуаныш қамшылаған қайғы табы,азамат тірлік танкісін азаптан талай қарғыту, қабырғаға қатты инесін шаншу,сырттан жүгірген жалған сөздер,сөздің месін қанжығаға өңгеру, тірліктің табан ысын тазалау, айыр сабын аңсаған алақан , бытырадай бөлінген жан ұйқы,тірілген тас тұйық қыр, өнер-ата алды атына өңгеріп, Жетісудан жедел жеткен жылы сөз, ақиқатқа ат басын тіреу, ұйқыдан ұшып тұрған ұлан аймақ, билігін үстем құрған ақ нөсер, жондары жылтыраған күлте бау, жарқ-жұрқ көктегі үрдістен үріккен телеграф бағаны, төбесін бес құрлықтың көремін депаспан үстін шаңдатқан мұнаралар, тамыздың таңын тамашалап, теңізге шомылуға кеткен сағым, құла жолға құлын байлаған құбырлар, ғасырға жатқан қан құйып жатқан Маңғыстау – жомарт донор,сылыңғыр Сырдың жазынан сырғасын қаққан ақ күріш,жәудіреген жақұт таң, қасқиып,  аспанға – аншлаг жазған мұнаралар,даладан  отаршылдық мазақты үрлеп, ғажап құрмет  көрсеткен ғасыр,бозторғайын бәпектеген бауыр дала, сәулесімен сергіткен сәуір-ғалам,алпыс ұлтқа басын иген достық деген патшалық,Жайықтың жайпақ жазығының шашын саусағымен сипаған күн, Каспий қартқа еркелейтін ару Жайық, аспандағы сүрлеуінен адасқан ай мен ұясына теріс кірген кербез күн, түбектің көзін ашқан қасқиған мұнаралар,өрісін түйе таптаған  тұтқын мұнайдың теңдік алуы, жеті қаттан жанған газ, қаны ұйыған жер, салауат тілеген өзен мен көл, жанды жуған ақ жаңбырлар, ұлып жүректі тырнаған мұң-қайғы, төстен бүріп, мазалаған тарғыл ой, сыңсығанөрімтал ойлар, жанды піскілеген уақыт-тебен, басқа тиіскен қырау, бетке тиіскен сүлік, шалғындағы шарайнасын тапқан үміт,  бүйірден шаққан бүйі-өсек, жүректегі көп жараның қотырын өлеңменен сүрткен ақын, т.б. Бұл кейіптеулерге жекелік тән. Олар тек Сағаттың қаламынан шыққан тамаша суреттеулер!
    Тоқсан ой түрткілейді төсегімнен, 
    Семсердің от жүзіндей сескендіріп,
    Немесе:
    Тізгіндеп ұстап қайғы атын, 
    Тағдырдан жедің көп таяқ, - өлең жолдарындағы түрткілеген тоқсан ой ұйқысын бұзып түртпектеп отырған адамды, таяқ жесе де, атты ұстап тұрған адамды көз алдымызға еріксіз әкеледі. Бұл – кейіптеудің құдіреті. 
    </p>
</div>
</body>
</html>