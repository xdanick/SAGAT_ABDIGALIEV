<meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>

</head>
<body>

    <style>

        body{

            background-color: #cca55d;
            padding: 40px 100px 40px;
            
            
        }
        p{
            font-size: 20px;
            font-family: Cambria, Cochin, Georgia, Times, 'Times New Roman', serif;
            color: black;
            text-align: center;
            
        }

        div{
            background-color: white;
            padding: 30px;
            border: none;
            border-radius: 20px;
        }
    </style>
    
<diV>
<p>
    Символда теңеудің бір ғана мүшесі болады. Сол кеңейтіліп жеке образға айналдырылады.Символ шығармаға сыршылдық сипат береді. Қасымды сүйген періштем,Абайдан қалған жесірім, жанымның жалғыз бұлбұлы,есігі жабылмайтын еркелігім,дәнекердің пайғамбары – дәмдестік,төрді  тамылжытқан алпыс аққу, өмір деген – ағызып өткен сұр ат, қар астынан қылтиған қарша гүл,пақырлыққа пәтерлес пенделік, Магеллан таппас бекетін, жұмбағы жеті жас ендік, желбіреген желге құйғытып жоғалған ақ көйлек, теңдік алған тұтқын мұнай, көзімде тұрған қарашық, жүрекке біткен жиһазым, тұяғынан от шашқан тұлпар күн, т.б. тіркестер ақын жырларындағы символдық тіркестер. Мысалы, жанымның жалғыз бұлбұлы – ақынның Музасы, өлеңінің символы болса, сұр ат – өмірдің символы. 
    Магадан,Кушка,Киевтен венок болып,
    Ортақ перзенттің рухына өрілдің, халқым! – үзіндісіндегі венок – солдатқа деген ел құрметінің символы.
    Айшықтаудың түрлері
    Арнау – түркі халықтарының поэзиясына тән жанр. А.Байтұрсынов арнауды әдебиеттану ғылымына енгізіп, жарлай арнау, зарлай арнау, сұрай арнау деп 3 түрге бөледі.[11,171-б] Сағат поэзиясында жарлай арнау көп кездеседі. Жарлай арнау көпшілікке, белгілі бір ортаға, жеке адамға да қаратылып айтылады. Сағат «Қаройдағы толғаныс» өлеңін Махамбетке мұңын шағады:
    Аяулы анаң – ақиқат та,
    Атаң – кек!
    Төрелердің тәтті қанын татам деп,
    Бөрілерменбөрілершебелдескен,
    Сен менен де бақыттысың,
    Махамбет!
      «Қалмыков мектебіндегі ой» туындысында: 
    Армысың,
    Ата-мектеп!
    Ана-мектеп!
    Жатырмажанарыңда дала көктеп?!
    Ешкімніңеншісінеентақпаған,
    Ешкімдіқарғамағанқара бет деп.
     
    Мұзарты мұңдарымның кеттің бе еріп,
    Елес те – зымырағанекпіндіелік?!
    Есігіжабылмайтынеркелігім,
    Тұрадысағанжиіжеткімкеліп, - деп есігі жабылмайтын еркелігінің» куәсі болған алтын ұясына сағынышын арнайды. Өлең тармақтарындағы сұраулы сөйлемдер жауап күтпейтін, жауабы белгілі сұрақтар. «Тәтті мұң» өлеңін ақын құрбысына арнап, түсінде көргенін, хабарсыз кеткен досын аңсайтынын сездіреді:
    Жанымнан көрдім кеше түн,
    Жанарың жәуміт, жан құрбым.
    Жұпары сенен есетін,
    Жайықта жауған жаңбырдың.
     
    Жалғанда жаңғақ тәтті ой көп,
    Жазмыштан жүрдік сый күтіп.
    Желбіреп желге ақ көйлек,
    Жоғалдың қайда құйғытып?!
    «Тәтті мұң» өлеңінде өз жүрегіне сұрақ қойып, жауап күтеді:
    Жапандағы атанбай жетім киік,
    Ел-жұртыма сүйеніп жетілді иық.
    Жалғыз сұрақ мысына жауап таппай,
    О, жүрегім, отыр ғой бетің күйіп.
    Суыртпақтап санадан сөз келдегін,
    Өмір-кесте іздейді өзге өрнегін.
    Не жақсылықжасадың, не жақсылық,
    Безілдегенжүрегім – безгелдегім?!
    Ақын арнау өлеңдерін жеке адамға арнағанмен, жалпы жұртқа жария түрде кеңеседі.
    Қазақ тіл білімінде антонимдердің қызметі күшті. Қарама-қарсы құбылыстарды салыстыруда, шендестіруде, осы тәсіл арқылы тайға таңба басқандай етіп түсіндіруде антонимнің орны ерекше. 
    ...Барыстықты ұнатпайды бауырым,
    Қара жердің үстіндегі түлкілік.
    ...Өмірдің аламаны ат үйреткен,
    Ащы менен тұщыға татиды өткен.
    ...Ақын болдың – ақиқат әскерісің,
    Дос көбейіп, жалғанда қас кемісін.
    ...Шартараптың шамдарын қуаладым,
    Шылымымды бір жағып, бір сөндіріп.
    ...Айқындалар кімдер жабы, кім тарлан?
    ...Тоқшылықта  әуелеген әнді естіп,
    Жоқшылықта  жабырқамай таң кештік.
    Осы үзінділерде Сағат  ойды әсерлі, бейнелі жеткізу үшін барыстық – түлкілік, ащы – тұщы, дос – қас, бір жағып – бір сөндіріп, жабы – тарлан, тоқшылық – жоқшылық антонимдерін шебер ойната пайдаланған. 
    Тұрақты сөз тіркестері – екі не одан да көп сөздердің тіркесуінен жасалып, бір ұғымды білдіретін бейнелі сөздер тобы. 
    Бизары безбендеді безеп тілін...
    ...Осындай осалдығың үшін жаулар,
    Төбеңді ояды ғой он бес рет!
    Сайтанның табалаған мысы басып...
    Кіндікжұртқа от басып оралған құсым...
    ...Тарлан генералдар тұлғаңа тәжім етеді,
    Бозқырау басынан папағын алып...
    ...Жойылсын адам аласы,
    Кеппеген күншіл ұрты удан.
    Жоғалтқан жылдарымды жіпке тізіп...
    Маяң болса мұртынан аударайын... – өлең үзінділерінде ақын тілін безеу, төбесін ою, мысы басу, от басу, тәжім ету, адам аласы, жіпке тізу, мұртынан аудару сынды тұрақты сөз тіркесін орнымен қолданып, ойната алған.
    
    > amina:
    Сонымен қатар, «Жалқау итке көрпе ауыр», «Тақияң төбеңе тар келіп пе?», «Құлан құдыққа құласа, құрбақа құлағында ойнар» мақал-мәтелдері де өлеңімен өріле астарласып кеткен.
    Сағаттың өлеңдерінде термин сөздер ұшырасады. Бірақ ақын терминдерді бейнелі сөздермен айшықтап, әдемі қолданыс жасап отырады. Аншлаг, атом, телеграф бағаны, волонтер хат, гильотина, график, мартен, режим, аэропорт, галактика, орбита, генерал, папаха, салют т.б.
    Кеземін теңізді,
    Көкті өрен,
    Сенімнің аэропортынан.
    ...Мен сені іздеймін,
    Іздеуге тиіспін бәрібір,
    Өзімдік галактикалы орбитам!
    Тірілді қыр тас тұйық,
    Түнде лаулап сан шырақ.
    Мұнаралар қасқиып,
    Жазды аспанға – аншлаг!
    Бұл - «Қандай тіркес  жасасам екен?» деп жасандылыққа бой ұру емес, өлең тудырушының көкейіне құйылып келіп, сылдырап шығып жатқан келісімді шумақтар.
    Сағат Әбдуғалиевтің шығармаларында адамға қатысты шаш, төбе, бет, маңдай, көз, қарашық, жанар, таңдай, тіл, жүрек, қолтық, шынтақ, бауыр,уыс, алақан сөздері көптеп кездеседі. Сонымен қатар, диалект, көне сөздер, өзге тілден енген сөздер де мол. Бегей боран, құмбыл құс тіл, кәзине, жекенсал, жәуміт, машқар, шәркездік, кешең бет, әусел, сақи, діт сөздерінің мағынасын сөздіктерден іздеп, тапқан сөздердің түсіндірме сөздігі құрастырылды.Ал пірәдір, мәжіғұн,фәни, әпенде,көбе, бишік, саратан,абат,сақар,мияттану,зікір, тәжіке сияқты қазіргі қолданыста көп кездеспейтін көне сөздер түсіндірмесімен қоса оқушыларға арналған көмекші құралға енгізілді.
    Сағаттың қай шығармасын алсаң да, оның өзінің ақындық келбеті, ой-тұжырымы, өмірлік ұстанымы көрініс тапқан.
    Туғаннан туралыққа үйір басым...
    ...Қулықтар мен сұмдыққа кіжінгенде,
    Тіршілікті келеді тастап кеткім.
    ...Қайткенде қыламын деп халықты елең,
    Жырыммен жүректерге жарық берем.
    ...Болмыстың бедерлерін біле түстім,
    Бітпейтін Өмір деген әліппеден.
    ...Жалғыз ұлы атансам да әкенің, Жалпақ елге борышы мол жігітпін.
    ...Қасық қаны қазақтың болса менде
    Шенділерден жүрмеспін шекпен сұрап.
    ...Баурайыңнан бұлақтай басталып ем,
    Каспийдің қолтығына құям түбі.
    ...Жыртық шапан шырайлы шындық үшін
    Гильотина астына тұрам барып!
    ...Әкім ұлы болмай жалғыз әкенің,
    Ақын ұлы болып елдің кеттім мен!– деген жолдардың өзі ақынның алған бетінен қайтпайтын, қайсар, шындық үшін күрескер болғанын айғақтайды. Оның шығармаларының қай-қайсысынан да оның өзіндік ой қорытулары Абайдың афоризмдері тәрізді жалпы қолдануға, қанатты сөзге айналуға сұранып-ақ тұр.
    Қалдырмас қасиет пен көнеңді ұмыт,
    Туған тіл – түсінгенге терең білік.
    ...Туған тіл – бұрқыраған бөрте бесік
    ...Мен сүйенсем, достарыма сүйендім,
    Достар менің тұлпарыма тілеулес!
    ...Тұлпардан туған тұяқтар
    Есек болмайды ешқашан!
    ...Ақын да – алақұйын камикадзе,
    Жүретін өлімнен де өлім іздеп!
    ...Өлеңнен алтын азап арқаладым,
    Бақытым өтер ме екен бұйырмай-ақ?!
    ...Рухымды көріп тұрғанда,
    Руымды сұрап қайтесің?!
    ...Тәңір де кешірмейтін тасырлық қой,
    Талантты тірісінде мойындамау!
    ...Ата-ананың бүйрегінде бүлк етпей, Жүрегінде қалу керек халықтың!
    </p>
</div>
</body>
</html>